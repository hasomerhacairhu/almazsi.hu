<h1 id="elotortenet" class="text-2xl md:text-3xl font-semibold">Előtörténet</h1>
<p class="mt-4">1989-ben lehetőség nyílt az 1950-ben betiltott Hasomer Hacair ifjúsági szervezet újjászervezésére.</p>
<hr class="my-6 border-slate-200">
<h2 id="fontos-szemelyek" class="text-xl md:text-2xl font-semibold mt-8">Fontos személyek</h2>

<!-- Kulcstagok galéria -->
<div id="key-members-gallery" class="not-prose mt-6 grid grid-cols-2 md:grid-cols-3 gap-3">
		<figure class="group m-0">
		<a data-img-link="bettelheim" class="block">
					<div class="aspect-square w-full overflow-hidden rounded-md border border-slate-200 bg-slate-50 leading-none">
					<img data-img-key="bettelheim" alt="Bettelheim Samu" class="block h-full w-full object-cover transition group-hover:scale-105 m-0" loading="lazy" />
			</div>
		</a>
        <figcaption class="mt-2 text-sm text-slate-600">
            Bettelheim Samu<br>
            <span class="block text-xs text-slate-500">az első országos cionista értekezlet szervezője</span>
        </figcaption>
	</figure>
		<figure class="group m-0">
		<a data-img-link="max-nordau" class="block">
					<div class="aspect-square w-full overflow-hidden rounded-md border border-slate-200 bg-slate-50 leading-none">
					<img data-img-key="max-nordau" alt="Max Nordau" class="block h-full w-full object-cover transition group-hover:scale-105 m-0" loading="lazy" />
			</div>
		</a>
		<figcaption class="mt-2 text-sm text-slate-600">Max Nordau</figcaption>
	</figure>
		<figure class="group m-0">
		<a data-img-link="theodor-herzl" class="block">
					<div class="aspect-square w-full overflow-hidden rounded-md border border-slate-200 bg-slate-50 leading-none">
					<img data-img-key="theodor-herzl" alt="Theodor Herzl" class="block h-full w-full object-cover transition group-hover:scale-105 m-0" loading="lazy" />
			</div>
		</a>
		<figcaption class="mt-2 text-sm text-slate-600">Theodor Herzl</figcaption>
	</figure>
</div>
<hr class="my-6 border-slate-200">
<p class="mt-4">Az első Izraelből érkező sliach (kiküldött, képviselő) <strong>Eli Netzer</strong> költő volt, aki megpróbálta felkeresni a betiltásáig működő magyarországi Hasomer Hacair még itt élő tagjait. Rajtuk keresztül kívánta elérni a fiatalokat, remélve, hogy az unokák, a kiüresedő és már szűnőben lévő úttörő mozgalom helyett, tartalmas klubéletet élhetnek. 1993-ig gyakorlatilag nem sikerült a tervet megvalósítani.</p>
<p class="mt-4">1993-ban egy ambiciózus házaspár érkezett Izraelből, <strong>Malka és Yakov Moria</strong>. Klubhelyiséget szereztek, járták az iskolákat, ismertették a szervezet céljait és tevékenységét.</p>
<p class="mt-4">A zsidósághoz vonzódó, de nem templomjáró szülők hamar felfedezték a megjelent lehetőség nagy jelentőségét, és bár akkor még több ifjúsági szervezet kínálta programjait, a Hasomer Hacair növekedésnek indult. Hamarosan a péntek esti peulákon a különböző korosztályokban esetenként 30-50 gyerek volt jelen. Sikeres kapcsolatot alakítottak ki a szülőkkel is, akik szívesen engedték gyermekeiket a klub foglalkozásaira.</p>
<p class="mt-4">Malkaék négy éven keresztül olyan sikeresen építették a közösséget, hogy a Somerből kulturált, felelős felnőttek kerültek ki, akik a polgári és vallási területen is megállják a helyüket.</p>
<hr class="my-6 border-slate-200">
<h2 id="az-alapitvany-megalakulasa" class="text-xl md:text-2xl font-semibold mt-8">Az alapítvány megalakulása</h2>
<p class="mt-4">1997-ben lejárt a Moria házaspár mandátuma. Felmerült az igény egy szervezet létrehozására, amely gyűjti és továbbítja a pénzt a Somer részére.</p>
<p class="mt-4">Az 1997. június 21-én tartott megbeszélésen, Málka és Yakov Moria Somer kiküldöttek, Molnár Márton, Nagy Ákos, László Péter, Abai Tamás, Kőszegi Lajos, és Fehérvári András alapítvány létrehozását határozták el.</p>
<p class="mt-4">Molnár Márton, László Péter, Nagy Ákos, mint alapítók kezdeményezték az alapítvány bejegyzését <strong>„Alapítvány a Magyar Zsidó Ifjúság”</strong> névvel.</p>
<h3 id="a-kuratorium-tervezett-osszeallitasa" class="text-lg font-semibold mt-6">A kuratórium tervezett összeállítása</h3>
<ul class="list-disc ps-6 mt-4">
<li>Kőszegi Lajos</li>
<li>Abai Tamás</li>
<li>László Péter</li>
<li>Nagy Ákos</li>
<li>Fehérvári András</li>
</ul>
<p class="mt-4">Kőszegi Lajos, a Moria házaspár mellett a kezdetektől végzett munkája alapján lett elnöknek jelölve, amit a kuratórium tagjai egyöntetűen támogattak.</p>
<p class="mt-4">Az alapítványt a Fővárosi Bíróság 1997. december 10-i dátummal, a 11. Pk. 61011/97/6. iktatószámú végzése szerint, 6912-es sorszám alatt bejegyezte.</p>
<h4 id="a-kuratorium" class="font-semibold mt-4">A kuratórium</h4>
<ul class="list-disc ps-6 mt-4">
<li><strong>Kőszegi Lajos</strong> (elnök)</li>
<li>Abai Tamás</li>
<li>Nagy Ákos</li>
<li>László Péter</li>
<li>Fehérvári András</li>
</ul>
<p class="mt-4"><strong>Székhelye:</strong> 1062 Budapest, Lendvai u. 17/19.</p>
<hr class="my-6 border-slate-200">
<p class="mt-4">A Fővárosi Bíróság 11.Pk. 61.011/1997/11 ikt. sz. 1997. április 23-i végzés: az Alapítvány a Magyar Zsidó Ifjúságért 1998. január 1-től közhasznú szervezet.</p>
<p class="mt-4">Az alapítvány 1998. június 3-i bírósági határozata szerint használhatja rövid nevét: <strong>Amazsi</strong>. (Fővárosi Bíróság 11.Pk. 61011/97/8 végzés)</p>
<p class="mt-4">Az alapítvány részére <strong>Donner Andrea</strong> tervezett logót, melyet (nem hivatalosan) használunk.</p>
<hr class="my-6 border-slate-200">
<h2 id="valtozasok-es-mukodes" class="text-xl md:text-2xl font-semibold mt-8">Változások és működés</h2>
<p class="mt-4">2007-re a kuratóriumi tagok egyébirányú elfoglaltsága miatt egyre kevesebb energiát fordítottak a kuratórium munkájára. 2007 áprilisában az alapítók megbízottja benyújtotta a módosított Alapító Okiratot.</p>
<p class="mt-4">A Fővárosi Bíróság 2007. 06. 07-i, 16.Pk.61.011/1997/13. számú végzésében a változást bejegyezte.</p>
<p class="mt-4"><strong>Akkori vezetés:</strong></p>
<ul class="list-disc ps-6 mt-4">
<li>Kőszegi Lajos (elnök)</li>
<li>Lontai Mária</li>
<li>Antus Edit</li>
</ul>
<p class="mt-4"><strong>Székhelye:</strong> 1066 Budapest, Lovag u. 5.</p>
<p class="mt-4">2007-ig az Alapítvány könyvelését és egyéb adminisztrációját Kőszegi Lajos végezte. 2007-től a könyvelésben Antus Edit, a jogi feladatok ellátásában dr. Lontai Mária nyújtott segítséget.</p>
<p class="mt-4">A feladatokat kezdettől a résztvevők térítés nélkül, önkéntesen végezték.</p>
<p class="mt-4">Az évek folyamán a rendeletek és előírások folyamatosan egyre bonyolultabbá váltak, ezért 2013-tól profi könyvelő segítségét vettük igénybe.</p>
<p class="mt-4">A szükséges egyéb adminisztrációt továbbra is a kuratórium elnöke végezte, természetesen önkéntes alapon, térítés nélkül.</p>
<hr class="my-6 border-slate-200">
<h2 id="tovabbi-valtozasok" class="text-xl md:text-2xl font-semibold mt-8">További változások</h2>
<p class="mt-4">2015-ben ismét változott a kuratórium összetétele.</p>
<p class="mt-4">A 2014-ben benyújtott módosított Alapító okiratot a Fővárosi Törvényszék 2015. szeptember 30-i végzésével az alábbiak szerint bejegyezte:</p>
<ul class="list-disc ps-6 mt-4">
<li><strong>Dombi Gábor</strong> (elnök)</li>
<li>Staller Judit</li>
<li>Nuber Anikó Zita</li>
</ul>
<p class="mt-4"><strong>Székhelye:</strong> 1061 Budapest, Paulay Ede u. 1.</p>
<hr class="my-6 border-slate-200">
<h2 id="az-alapitvany-vagyona-es-tamogatasai" class="text-xl md:text-2xl font-semibold mt-8">Az alapítvány vagyona és támogatásai</h2>
<p class="mt-4">Az alapítvány „vagyona” kezdetben 100 000 Ft volt, aminek a felét a jogszabályok értelmében fel sem lehetett használni. Lassan sikerült megismertetni magunkat a potenciális adakozókkal. Természetesen elsősorban a Someres szülők voltak, akik a maguk képességei szerint támogatták az alapítványt és ezen keresztül a kevésbé tehetős családok gyermekeit.</p>
<p class="mt-4">A <strong>MAZSIHISZ</strong> és a <strong>BZSH</strong> is szerény, de rendszeres támogatásban részesítette az alapítványt. Nagy lendületet adott a Hasomer Hacair 10 éves újjászületésnapjára rendezett műsoros megemlékezés.</p>
<p class="mt-4">Az alapítvány pályázatok és propaganda útján folyamatosan igyekezett pénzt gyűjteni a Somer szervezet működéséhez, és az egyéni igények kielégítésére. A törvényi feltételek megléte után igényelte a szülők és támogatók által befizetett személyi jövedelemadó 1%-át.</p>
<hr class="my-6 border-slate-200">
<h2 id="tamogatasi-teruletek" class="text-xl md:text-2xl font-semibold mt-8">Támogatási területek</h2>
<p class="mt-4">Támogatásunk a zsidó ifjúsági élet számos területére kiterjed. Elsősorban persze a klubélet és a táborok támogatása, de jutott sport és kulturális eseményekre is, így bábszakkör, énekkar, színház és mozilátogatás költségeinek kiegészítéséhez járulhattunk hozzá.</p>
<p class="mt-4">A támogatás szervezeti, kollektív vagy egyéni formában nyilvánul meg. Lehetőségünk volt címzetten, a megmozdulás összköltségeihez vagy egyéni táborozáshoz adni segítséget (szarvasi és nomád táborozáshoz is), illetve madrichok részére szabadon felhasználható támogatást nyújtani. Hozzájárultunk megemlékezések, ünnepségek, alkalmi megmozdulások költségeihez.</p>
<p class="mt-4">A Hasomer Hacair időről-időre kénytelen volt klubhelyiséget váltani. Az alapítvány a költözéshez, a bérletekhez és felújításokhoz is hathatós segítséget nyújtott.</p>
<hr class="my-6 border-slate-200">
<h2 id="kuldetes" class="text-xl md:text-2xl font-semibold mt-8">Küldetés</h2>
<p class="mt-4">Az Alapítvány a Magyar Zsidó Ifjúságért jelen állapotában is a legfontosabb feladatának tekinti a zsidó történelem, kultúra és vallási ismeretek terjesztését, a zsidó fiatalok támogatását, identitásuk megőrzésében.</p>
